# Segédlet a prezentáció elkészítéséhez

## Teams

Teams link: https://teams.microsoft.com/l/channel/19%3azrLDD3GzwixsemfmSmLxHWL6hiNpJ_CSghLk7bww3Is1%40thread.tacv2/General?groupId=16fa8d8d-c391-48f9-bb23-d0961a3ece38&tenantId=1d6a56fa-705a-4bbc-8004-67a21d5e9b97

Teams kód: p6u7hpg

## Általános információk, javaslatok

A prezentációt tetszőlegesen választott prezentációkészítő programmal kell elkészíteni (pl. Office PowerPoint, LibreOffice Impress, LaTeX Beamer stb.).

Az előadásra fordítható idő 10-12 perc. Átlagosan 1 perc/diával lehet számolni, ez tehát 10-12 diát jelent.

Az elkészült szoftver, áramkör stb. élő bemutatása általában nem javasolt (demo effektus), ehelyett célszerű egy rövid videót felvenni. A videót nem feltétlenül kell a diasorba ágyazni, külön is el lehet indítani.

## Az előadás szerkezete

Az előadás szerkezete nagyon hasonló a dokumentációéhoz. A következő elemekből áll:

* Címdia, ami tartalmazza a munka címét és a készítők nevét. (1 dia)

* Tartalom dia, ahol fel van sorolva, hogy mit fogunk a következőkben látni. (1 dia)

* Bevezetés, ami felvezeti az előadást, bemutatja, hogy nagyvonalakban mit csinált a csapat, vagy legalábbis milyen célt tűzött ki. (1 dia, esetleg ha kicsit messzebbről indul a történet, akkor lehet 2 dia is)

* Követelmények (vagy specifikáció): Milyen konkrét célokat fogalmazott meg a csapat. (1-2 dia)

* Rendszerterv (az egyes elemek blokkvázlat szerű ismertetése, felhasznált eszközök). (2-3 dia)

* Megvalósítás (a rendszer konkrét megvalósítása, screenshotok, illetve pl. ide jöhet a bemutató videó is). (több dia)

* Módszertan: Hogyan dolgoztak össze a csapattagok, hogyan történt a munka ütemezése, ki mit csinált, hogyan használta a csapat a Gitet. (1-3 dia)

* Összefoglalás, ami 3-5 pontban összefoglalja, hogy mit csinált a csapat, esetleg milyen ismeretekre tettek szert a csapattagok. (1 dia)

* "Köszönjük a figyelmet" dia. (1 dia)


